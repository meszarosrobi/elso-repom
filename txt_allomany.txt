Gino Felino, a talpig becsületes brooklyni rendőr egy nap szörnyű hírt kap: barátját és kollégáját, Bobby Lupot a nyílt utcán, családja előtt lőtte agyon Richie Madano, a könyörtelen és kiszámíthatatlan bandavezér. A kerületben szinte mindenki ismer mindenkit, Gino és Richie is együtt nőttek fel itt, ám míg Gino a törvény őre lett, Richie a környékbéli srácok többségéhez hasonlóan a bűnözői karriert választotta. A rendőrség egy emberként áll Gino mögé, hogy mihamarabb megtalálja Richie-t, de a maffia is vadászik rá, mert a kiszámíthatatlan vérengzései számukra is elfogadhatatlanná tették. A feszült üldözés közben Ginonak a családi ügyeit is rendeznie kellene, de Richie pribékjei is adnak munkát neki, akiket küzdősportban jártasságával sorra ártalmatlanít. Miközben próbál Richie nyomára bukkanni, a gyilkosság indítékait is igyekszik kideríteni, és Gino számára lassan kiderül, hogy milyen piszkos ügy vezetett Bobby halálához...